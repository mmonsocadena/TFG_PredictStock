Aquest treball desenvolupa un prototip d’aplicació capaç de predir la tendència a curt termini (10 dies laborables) dels preus d’accions mitjançant models d’intel·ligència artificial. S’han implementat i comparat sis algoritmes (Ridge, Random Forest, SVR, LSTM, GRU i un híbrid LSTM+XGBoost) sobre vuit sèries històriques financeres (Amazon, Google, Euro Stoxx 50, Hang Seng, IBEX 35, Indra, P&G i S&P 500) amb dades des del 1r de gener de 2020 fins el 31 de gener de 2025. Cada model s’ha avaluat amb RMSE, MAE i R² i s’ha generat un forecast autoregressiu per calcular el preu dels primers deu dies laborables de febrer de 2025. Els resultats mostren que el model SVR lidera en actius com Amazon i S&P 500, mentre que el model híbrid LSTM+XGBoost obté millor rendiment en Google, Euro Stoxx 50, Indra i IBEX 35. Finalment, s’ha implementat una interfície web amb Streamlit que permet seleccionar l’actiu i el model per visualitzar les prediccions i gràfics interactius de manera senzilla i eficient. Aquest prototip demostra la utilitat de combinar algoritmes seqüencials i de conjunt per a la presa de decisions financeres a curt termini.

En aquest repositori de GitHub podeu trobar tots els models implementats, els conjunts de dades utilitzats, els resultats (mètriques i gràfiques) i el codi del prototip d’aplicació del TFG.
